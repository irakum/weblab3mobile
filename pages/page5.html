<!DOCTYPE html>
<html lang="uk">
<head>
    <meta charset="UTF-8">
    <title>Казка про Оха</title>
    <link rel="stylesheet" href="../style.css">
</head>
<body>
<header>
    <div id="top-box">
        <h1>Казка про Оха</h1>
    </div>
    <div id="menu">
        <ol>
            <li><a href="../index.html">Сторінка 1</a></li>
            <li><a href="page2.html">Сторінка 2</a></li>
            <li><a href="page3.html">Сторінка 3</a></li>
            <li><a href="page4.html">Сторінка 4</a></li>
        </ol>
    </div>
</header>

<div class="main">
    <div id="middle">
        <div id="mid-middle">
            <div id="left">
                <p>
                    Ох — давньослов'янська міфічна істота, правитель Лісового Царства. З'являється у казці з назвою
                    «Ох», де описується як низького зросту дід, увесь зеленого кольору з довгою бородою. З'являється
                    після того, як хтось, сівши на пеньок, вигукує слово «ох». З'являється він нізвідки, просто на
                    пеньку. Точний вік Оха невідомий, однак він є правителем Лісового Царства і, судячи з цього, він
                    існував стільки, скільки й Лісове Царство.
                </p>
            </div>
            <div id="central">
                <div id="third">
                    <p>
                        Як узяв той циган торгуватися, як узяв, – так чоловік і шага не спускає.

                        – Ну, бери, батю, тільки з недоуздком.

                        – Е ні, цигане: недоуздок мій!

                        – Чоловіче добрий, де ти бачив, щоб коня продавали без уздечки? І передать ніяк...

                        – Як хочеш, а недоуздок мій! – каже чоловік.

                        – Ну, батю, я тобі ще п'ять карбованців накину, – тільки з недоуздком.

                        Чоловік подумав: недоуздок яких там три гривні вартий, а циган дає п'ять карбованців! Взяв і
                        оддав. Пішов чоловік, взявши гроші, а циган на коня та й поїхав. А то не циган – то Ох
                        перекинувся циганом.

                        Той кінь несе та й несе Оха – вище дерева, нижче хмари. От спустились у ліс, приїхали до Оха;
                        він того коня поставив на стайні, а сам пішов у хату.

                        – Не втік-таки від моїх рук, собачий син! – каже жінці.

                        От у обідню годину бере Ох того коня за повід, веде до водопою, до річки. Тільки що привів до
                        річки, а той кінь нахилився пить та й перекинувся окунем та й поплив. Ох, не довго думавши,
                        перекинувсь і собі щукою та давай ганятися за тим окунем. Так оце – що нажене, то окунь
                        одстовбурчить пірця та хвостом повернеться, а щука й не візьме. От вона дожене та:

                        – Окунець, окунець, повернись до мене головою, побалакаєм з тобою!

                        – Коли ти, кумонько, хочеш балакати, каже окунець щуці, – то я й так чую!

                        Знову – що нажене щука окуня та:

                        – Окунець, окунець, повернись до мене головою, побалакаємо з тобою!

                        А окунець одстовбурчить пірця та й каже:

                        – Коли ти, кумонько, хочеш, – то я й так чую!

                        Довго ганялась щука за окунем – та ні, не дожене!
                        А це підпливає той окунь до берега – аж там царівна шмаття пере. Окунь перекинувся гранатовим
                        перснем у золотій оправі, царівна побачила та й підняла той перстень з води.
                        Приносить додому, хвалиться:

                        – Який я, таточку, гарний перстень знайшла!

                        Батько любується, а царівна не знає, на який його й палець надіти: такий гарний!

                        Коли це через який там час доповіли цареві, що прийшов якийсь купець. (А то Ох купцем
                        перекинувся.) Цар вийшов:

                        – Що тобі треба?

                        – Так і так: їхав я, – каже Ох, – кораблем по морю. Віз у свою землю своєму цареві перстень
                        гранатовий та й упустив той перстень у воду... Чи ніхто з ваших не знайшов?

                        – Так, – каже цар, – моя дочка знайшла.

                        Покликали її. Ох як узявсь її просить, щоб оддала, бо йому, каже, і на світі не жить, як не
                        привезе того персня! Так вона не оддає, та й годі!

                        Тут уже цар уступився:

                        – Оддай, – каже, – дочко, а то через нас буде нещастя чоловікові, – оддай!

                        А Ох так просить:

                        – Що хочете, те й беріть у мене, – тільки оддайте мені перстень!

                        – Ну, коли так, – каже царівна, – то щоб ні тобі, ні мені! – та й кинула той перстень на землю.
                        Той перстень і розсипався пшоном – так і порозкочувалось по всій хаті. А Ох, не довго думавши,
                        перекинувся півнем та давай клювать те пшоно. Клював-клював, все поклював. А одна пшонина
                        закотилася під ноги царівні, – він тієї пшонини і не з'їв. Як поклював, – та в вікно й вилетів
                        геть та й полетів собі...

                        А з тієї пшонини та перекинувся парубок – і такий гарний, що царівна як побачила, так і
                        закохалася одразу, та так же то щиро просить царя й царицю, щоб її оддали за його:

                        – Ні за ким, – каже, – я щаслива не буду, а за ним моє щастя!

                        Цар довго морщився: «Як-то за простого парубка оддати свою дочку?!» А далі порадилися –
                        та взяли їх поблагословили та й одружили, та таке весілля справляли, що увесь мир скликали!
                        І я там був, мед-вино пив; хоч в роті не було, а по бороді текло – тим вона в мене й побіліла!
                    </p>
                </div>
                <div id="fifth">
                    <p>
                        "Лісовий цар Ох" – українська народна казка. Також існує віршований варіант авторства
                        Лесі Українки.
                    </p>
                </div>
            </div>
        </div>

        <div id="ender">
            <div id="down-box">
                <h2>Читайте українське!</h2>
            </div>
            <p>
                Українська мова стає все більш популярною серед жителів нашої держави, особливо зважаючи на події
                останніх місяців, які пов’язані з відкритою агресією ерефії. Більшість пересічних українців
                відмовляються від москальської мови – мови держави – окупанта, держави – агресора, яка продовжує
                нищити українські міста і села, вбивати ні в чому невинних мирних жителів. Для поступового переходу
                на українську якнайкраще підходить читання художніх творів українською мовою.
            </p>
        </div>
    </div>
    <div id="fourth">
        <p>Автор ілюстрацій – О. Колесніков</p>
        <img src="https://казка.укр/oh/1.jpg" alt="Ох" usemap="#mapoh">
        <map name="mapoh">
            <area shape="rect" coords="1 1 432 578" alt="Ілюстрація" href="https://xn--80aaukc.xn--j1amh/oh.html">
        </map>
        <img src="https://казка.укр/oh/2.jpg" alt="Ох">
        <img src="https://казка.укр/oh/4.jpg" alt="Ох">
    </div>
</div>
</body>
</html>